# -*- mode: mandoku-view; -*-
#+DATE: 2016-06-08 5:50
#+TITLE: 靈瑞禪師嵒華集
#+PROPERTY: CBETA_ID J35nB339
#+PROPERTY: ID KR6q0225
#+PROPERTY: SOURCE Jiaxing Canon Vol. 35, No. B339
#+PROPERTY: VOL 35
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0225_J_003-0750c> 
#+PROPERTY: JUAN 3

 靈瑞禪師嵒華集卷第三¶
侍者振清等錄¶

* 五宗門風頌語¶

** 臨濟宗¶

問目前無闍黎那個是賓。¶

#+BEGIN_VERSE
　白雲一片隔層巒分付來人仔細看腳下不知行路¶險漫資捷徑出長安
#+END_VERSE
¶

問此間無老僧那個是主。¶

#+BEGIN_VERSE
　本無諱處見還難誰並當軒立問端古鏡一朝重撲¶破轉身休覓夜光寒
#+END_VERSE
¶

問唯此一事實餘二則非真何者是權。¶

#+BEGIN_VERSE
　皓魄當空照絕私休將病眼更窺池若從指節量分¶寸辜負靈山李老師
#+END_VERSE
¶

問但以假名字引導於眾生何者是實。¶

#+BEGIN_VERSE
　閒將蜜果換葫蘆暮四朝三慰眾狙解下灰囊原是¶飯從前心想一時枯
#+END_VERSE
¶

問不許夜行剛把火以何為炤。¶

#+BEGIN_VERSE
　月落潭空鑒者稀略通一線為輸機誰能返顧來時¶路馬載驢駝盡入微
#+END_VERSE
¶

問直須當道與人看以何為用。¶

#+BEGIN_VERSE
　展手風前出眾岐如山如岳絕毫釐直饒翻轉娘生¶面未是他家烜赫兒
#+END_VERSE
¶

** 雲門宗¶

問既曰函蓋乾坤因甚菴內人不知菴外事。¶

#+BEGIN_VERSE
　堯天舜日樂雍熙身在其中總不知鑿井耕田事成¶辦未聞埜老解攢眉
#+END_VERSE
¶

問既曰目機銖兩因甚放過一著落在第二。¶

#+BEGIN_VERSE
　不犯鋒鋩正令行從來善敵厭談兵無中有路超終¶始火聚刀山也出情
#+END_VERSE
¶

問既曰不涉萬緣因甚從苗辨地因語識人。
<pb:KR6q0225_J_003-0751a>¶

#+BEGIN_VERSE
　機善漚和解截流辨人端在一毫頭祖師骨髓難收¶拾撒出青青百草頭
#+END_VERSE
¶

** 溈仰宗¶

問父慈子孝因甚不上令下從反用劍刃上事。¶

#+BEGIN_VERSE
　隨順還貽禍滅門劍鋒有路合酬恩干戈玉帛齊拋¶卻木枕斜推誑下根
#+END_VERSE
¶

問見角知牛因甚脅下添得五字五年分疏不下。¶

#+BEGIN_VERSE
　蹄角撐空復印泥暗藏聲價少人知是渠鼻孔難牽¶挽肉眼從旁只相皮
#+END_VERSE
¶

問見煙知火因甚夜深撥得些子至今燈焰不續。¶

#+BEGIN_VERSE
　寒爐深撥燄花紅燎盡雙眉卷卻蹤銕額銅頭難湊¶泊誰能打鳳更羅龍
#+END_VERSE
¶

** 曹洞宗¶

問莫行心處路因甚猶有一人從正中來。¶

#+BEGIN_VERSE
　心徑苔生舉步慵肯因閒寂滯高蹤蒼龍不向澄潭¶臥飛劈青霄雷雨從
#+END_VERSE
¶

問不掛本來衣因甚娘生褲至今脫不下。¶

#+BEGIN_VERSE
　赤體堂堂不掛絲己靈偏重太平癡直須更淬莫邪¶利削盡娘生舊面皮
#+END_VERSE
¶

問何須正恁麼因甚道直須恁麼始契如如。¶

#+BEGIN_VERSE
　應物呈形井覷驢私緣蕩盡我如渠休貪勛業標麟¶閣名字宜從左脅書
#+END_VERSE
¶

問切忌未生時因甚雲嵒洞山向不生不滅處相¶
見。¶

#+BEGIN_VERSE
　楚天藏盡月輪孤漢地星垂列壯圖誰向春風怨楊¶柳從來客路是歸途
#+END_VERSE
¶

** 法眼宗¶

問三界唯心因甚要言前定旨。¶

#+BEGIN_VERSE
　不種梧桐免鳳棲機先鵬翥力難齊茫茫匝地無餘¶土一色平沉始半提
#+END_VERSE

<pb:KR6q0225_J_003-0751b>¶

問萬法唯識何必向句裏明宗。¶

#+BEGIN_VERSE
　春草叢邊脫兔遙守株空歎鬢絲焦憑君略展張麟¶手八萬四千非鳳毛
#+END_VERSE
¶

問一切現成你道撥萬象不撥萬象。¶

#+BEGIN_VERSE
　嶺雲澹泞澗奔忙屋角花枝自短長飯飽山僧閒弄¶箸苦無佛法得商量
#+END_VERSE
¶

靈嵒上堂云佛法不是小事夫說法者須是六種成¶
就第一安立成就(師注真妄同源形名未垂)第二目前成就(師注塵塵¶
有路不滯偏方)第三自己成就(師注蕩盡諸緣炤體獨立)第四智智成就¶
(師注卷舒絕待炤用齊行)第五本末成就(師注正位方彰大功無問)第六平等¶
成就(師注混然忘跡凡聖迥超)六種圓具法法歸宗一種有虧言¶
言昧旨上根利智自然一六互收淺學初機切忌循¶
途守轍卓拄杖(師注自古自今可憑可據)下座。¶

靈嵒上堂云夫臨機轉握共有八門定亂致平難拘¶
一法或奇正之縱橫或陰陽之紛錯九天九地一死¶
一生擒賊擒王射人射馬所以決勝要在臨時神符¶
貴於轉換門門有路步步通塗過量英雄不煩指點¶
自能排身直入其或不然靈嵒為汝打開八門拈起¶
拄杖云第一剎那該攝門(師注逼塞虛空古今無間)第二主賓成¶
立門(師注同風敲唱識者還稀)第三當機生法門(師注玅應臨時全忘啐啄)第¶
四予奪自在門(師注縱擒錯互不落尋嘗)第五輸機善用門(師注換象¶
抽爻突出難辨)第六全提正令門(師注鋒輪並運殺活齊施)第七諸根普¶
攝門(師注殊道同歸不資餘力)第八太平無象門(師注化機絕朕尊貴無方)卓¶
拄杖云這是那一門眾网措遂下座旋風打散歸方¶
丈(師注從前汗馬無人識秖要重論蓋代功)。¶

藏雲室十二種日旋三昧(師注并敘)¶

金圈拋出三藏絕詮玉誥頒來十方洞鑒不行意路¶
言如雷火當天打破情關道比蟾光出海願諸達士¶
共契斯宗玄符謹志。¶

<img:>生佛未形如何通信(師云塞卻鼻孔)[○@心]條然素潔試請安
<pb:KR6q0225_J_003-0751c>¶
名(師云拄卻舌頭)[○@智]心識不到別有生機(師云突出難辨)[○@卍]迥脫根¶
塵方堪讚歎(師云豈涉繁詞)<img:>旁通一線許汝商量(師云知音者誰)¶
[○@云]乍卷乍舒開遮自在(師云動還翳目)[○@山]萬仞壁立湊泊還¶
難(師云個中無路)[○@人]有二岐路不可不知(師云孰辨奴郎)[○@木]應物隨¶
機熾然無間(師云此意須明)[○@女]和合諸塵不入眾數(師云幾成獨立)¶
[○@尾]披毛戴角佛眼難窺(師云不妨奇特)<img:>十字縱橫一真不¶
立(師云可知禮也)。¶

* 佛祖真讚¶

** 釋迦文佛讚¶

#+BEGIN_VERSE
「　未離兜率降皇宮未出母胎度人畢真實之言可上¶碑淺慧凡沈信不及獨許韶陽得一橛知他皮下原¶無血刻畫深求面目全分明弄巧翻成拙」
#+END_VERSE
¶

** 無量壽佛讚¶

#+BEGIN_VERSE
「　無字真經秖有一句近在口邊可憑可據飯後堂前¶閒行兩轉阿彌陀佛去此不遠華池寶網水月山雲¶纖塵不立親見法身」
#+END_VERSE
¶

** 文殊大士讚¶

#+BEGIN_VERSE
「　我真文殊無是文殊若有是者則二文殊要識文殊¶秪這便是但恁麼去金毛師子」
#+END_VERSE
¶

** 普賢大士讚¶

#+BEGIN_VERSE
「　心聞洞十方生于大因力靜中起一念當處是遍吉¶六牙白象縱全威等閑踏破精靈窟」
#+END_VERSE
¶

** 彌勒大士讚¶

#+BEGIN_VERSE
「　天上無彌勒高高處觀之不足地下無彌勒低低處¶平之有餘紅塵鬧市裏車闐馬隘青山白雲裏竹密¶松疏要見彌勒大士出門處處逢渠」
#+END_VERSE
¶

** 觀音大士讚¶

#+BEGIN_VERSE
「　菩薩眾生母眾生菩薩兒從來劈不破起倒鎮相隨¶苦厄憑依仗慈悲普護持請觀垂手處甘露滴楊枝」
#+END_VERSE
¶

** 十二面觀音像讚
<pb:KR6q0225_J_003-0752a>¶

#+BEGIN_VERSE
「　拶破面門行活路僧繇玅筆終難措蓮華國土久拋¶離欲歸忘卻來時路」
#+END_VERSE
¶

** 寶陀嵒大士讚¶

#+BEGIN_VERSE
「　大士不坐寶陀嵒癡人空向濤聲拜但得居塵不染¶塵是即名為觀自在」
#+END_VERSE
¶

** 絨繡觀音讚¶

#+BEGIN_VERSE
「　謾道素縑描未就隨緣赴感見深慈一針鋒上全身¶露脫體風流不掛絲」
#+END_VERSE
¶

** 魚籃觀音讚¶

#+BEGIN_VERSE
「　護生全用殺生心透網金鱗掌上擎一遇知音便分¶付肯同死貨定行情」
#+END_VERSE
¶

** 送子觀音讚¶

#+BEGIN_VERSE
「　菩薩無緣具大慈偏能嚼飯餵嬰兒青青一片波心¶月只許嵒前鸚鵡知」
#+END_VERSE
¶

** 觀音文殊普賢三大士同軸讚¶

#+BEGIN_VERSE
「　從聞思修具悲智願品字莊嚴毫端涌現雖然有卷¶有舒要且無背無面見不見倒騎牛兮入佛殿」
#+END_VERSE
¶

** 普門大士讚¶

#+BEGIN_VERSE
「　鐘作鐘鳴鼓作鼓響大士悟門清機歷掌一雙紫燕¶語簾前兩個黃鶯啼柳上」
#+END_VERSE
¶

#+BEGIN_VERSE
「　會得聲前旨圓通路坦平頭頭瞻玅相彩墨畫難成」
#+END_VERSE
¶

** 布袋和尚¶

#+BEGIN_VERSE
「　十字街頭等個人分明擔閣殺閒身打開布袋不知¶惜傾盡夜光明月新」
#+END_VERSE
¶

** 達磨面壁像¶

#+BEGIN_VERSE
「　這漢通身莽鹵不信口能招禍致令後代兒孫鬼窟¶長年打坐」
#+END_VERSE
¶

** 折蘆渡江像¶

#+BEGIN_VERSE
「　得饒人處且饒人莫笑梁皇手段輕這漢自知無禮¶節不煩趕逐便抽身」
#+END_VERSE

<pb:KR6q0225_J_003-0752b>¶

** 初祖¶

#+BEGIN_VERSE
「　赤腳渡流沙東來路便差一身華擘盡何啻落門牙」
#+END_VERSE
¶

** 二祖¶

#+BEGIN_VERSE
「　夜雪寒凝骨朝霞血染空得師一臂力萬古振玄宗」
#+END_VERSE
¶

** 三祖¶

#+BEGIN_VERSE
「　換卻舊皮毛通身越樣驕大書信心銘憎愛一時消」
#+END_VERSE
¶

** 四祖¶

#+BEGIN_VERSE
「　從本無人縛何更求解脫直下自知歸擺手行空闊」
#+END_VERSE
¶

** 五祖¶

#+BEGIN_VERSE
「　碌碌種新松忙忙翻舊面若欲問生緣今朝不著便」
#+END_VERSE
¶

** 六祖¶

#+BEGIN_VERSE
「　腳未踏黃梅街頭行短販識得負薪人卸下千斤擔」
#+END_VERSE
¶

** 南嶽¶

#+BEGIN_VERSE
「　何物恁麼來金雞一粒粟取捨兩俱忘牛車轉轆轆」
#+END_VERSE
¶

** 馬祖¶

#+BEGIN_VERSE
「　即心即佛難非佛非心易踏殺天下人腳跟不著地」
#+END_VERSE
¶

** 百丈¶

#+BEGIN_VERSE
「　扭得鼻頭歪無端入禍胎面門分哭笑布鼓當春雷」
#+END_VERSE
¶

** 黃檗¶

#+BEGIN_VERSE
「　吐舌全機用橫身弄爪牙寰中曾獨步言下定龍蛇」
#+END_VERSE
¶

** 臨濟¶

#+BEGIN_VERSE
「　賺無位真人滅正法眼藏罪犯不容誅且喫三頓棒」
#+END_VERSE
¶

** 興化¶

#+BEGIN_VERSE
「　滿握撒真珠無人識得渠全提木拐子行說任偏頗」
#+END_VERSE
¶

** 南院¶

#+BEGIN_VERSE
「　作家不啐啄一棒絕商量直下滅胡種哀聲滿大唐」
#+END_VERSE
¶

** 風穴¶

#+BEGIN_VERSE
「　慣用銕牛機高提祖師印不得小釋迦誰續懸絲命」
#+END_VERSE
¶

** 首山¶

#+BEGIN_VERSE
「　放下法華經拈起竹篦子到老只隨流楚王城畔水」
#+END_VERSE

<pb:KR6q0225_J_003-0752c>¶

** 汾陽¶

#+BEGIN_VERSE
「　氣宇大如王肝腸狠如賊破滅臨濟宗眾不滿三十」
#+END_VERSE
¶

** 慈明¶

#+BEGIN_VERSE
「　弄西河師子擒臨濟大龍干戈齊偃息談笑起真宗」
#+END_VERSE
¶

** 楊岐¶

#+BEGIN_VERSE
「　栗蓬作麼吞金圈如何透放出三腳驢作大師子吼」
#+END_VERSE
¶

** 白雲¶

#+BEGIN_VERSE
「　天下好宗師白雲年齒少脫體逞風流何嘗怕人笑」
#+END_VERSE
¶

** 五祖¶

#+BEGIN_VERSE
「　翻盡祖翁田捏成鐵酸餡信口打脫空雪曲巴音亂」
#+END_VERSE
¶

** 圓悟¶

#+BEGIN_VERSE
「　香篆銷金鴨午雞啼玉欄從來心裏事不許一人諳」
#+END_VERSE
¶

** 虎丘¶

#+BEGIN_VERSE
「　見見原非見太虛飛閃電睡虎忽翻身雄風生八面」
#+END_VERSE
¶

** 應菴¶

#+BEGIN_VERSE
「　坐斷金輪峰狐兔銷聲跡大哉甘露門古今歎莫及」
#+END_VERSE
¶

** 密菴¶

#+BEGIN_VERSE
「　提起破沙盆光明觸處生不煩除搕𢶍古路坦然平」
#+END_VERSE
¶

** 破菴¶

#+BEGIN_VERSE
「　倒拈七尺藤為人作撇脫堪笑刻舟人特地成途轍」
#+END_VERSE
¶

** 無準¶

#+BEGIN_VERSE
「　終日弄胡孫鼓破胡孫走從此恣眠餐伎倆空雙手」
#+END_VERSE
¶

** 雪嵒¶

#+BEGIN_VERSE
「　觸破精靈窟殿前一株柏不識歲寒心等閒看黛色」
#+END_VERSE
¶

** 高峰¶

#+BEGIN_VERSE
「　捉敗主人公故鄉歸信通泗州逢大聖不改舊行蹤」
#+END_VERSE
¶

** 中峰¶

#+BEGIN_VERSE
「　來索童男女度與竹篦子無情化有情笑殺自家底」
#+END_VERSE
¶

** 千嵒¶

#+BEGIN_VERSE
「　鵲噪豈知音鼠竊終難飽築碎嘗住磚至今償不了」
#+END_VERSE

<pb:KR6q0225_J_003-0753a>¶

** 萬峰¶

#+BEGIN_VERSE
「　諸法從本來嘗自寂滅相勘破老南泉明珠呈掌上」
#+END_VERSE
¶

** 寶藏¶

#+BEGIN_VERSE
「　底事存玄要無心絕正偏萬峰接手句春雨落梅天」
#+END_VERSE
¶

** 東明¶

#+BEGIN_VERSE
「　心亦不是佛智亦不是道打破太虛空一時多靠倒」
#+END_VERSE
¶

** 海舟¶

#+BEGIN_VERSE
「　龜背刮霜毛兔頭截銀角片月落寒潭至今無摸索」
#+END_VERSE
¶

** 寶峰¶

#+BEGIN_VERSE
「　西天有外道東土無衲僧江山共雲月一一是師承」
#+END_VERSE
¶

** 天奇¶

#+BEGIN_VERSE
「　碌碌走天涯春風幾度花飽嘗途路苦猛省便還家」
#+END_VERSE
¶

** 無聞¶

#+BEGIN_VERSE
「　胡馬向風嘶心空及第時華山高突兀無路得攀躋」
#+END_VERSE
¶

** 笑巖¶

#+BEGIN_VERSE
「　千古獨馨香秖是一莖菜縮身柳巷中別有通人愛」
#+END_VERSE
¶

** 龍池¶

#+BEGIN_VERSE
「　爆破碧琉璃衝霄有路歸禹門風浪險霹靂是生機」
#+END_VERSE
¶

** 天童¶

#+BEGIN_VERSE
「　白棒據當門劃斷聖凡路春滿化龍池金鱗獲無數」
#+END_VERSE
¶

** 三峰¶

#+BEGIN_VERSE
「　折竹響成雷落梅寒似雪名高百世師心雄萬人傑」
#+END_VERSE
¶

** 靈嵒¶

#+BEGIN_VERSE
「　大冶烹佛祖正令行吳越聲價壓諸方人境兩俱奪」
#+END_VERSE
¶

** 達磨大師讚¶

#+BEGIN_VERSE
「　廓然無聖個是阿誰擬心即錯莫亂鍼錐齒不關風¶道法印匪從人得目如流電見支那儘好胡揮插腳¶梁皇殿上受他當面安排自覺風頭不順轉身冷面¶蒼崖骨髓一時齊潑撒更留隻履誑癡呆」
#+END_VERSE
¶

** 臨濟大師讚
<pb:KR6q0225_J_003-0753b>¶

#+BEGIN_VERSE
「　逢佛殺佛逢祖殺祖奮金剛劍撾塗毒鼓面門陡喪¶無位真人腳板踏折向上一路斬新別立乾坤依舊¶單行莽鹵餓鬼界裏放火奪漿地獄道中敲枷打鎖¶養成大隊瞎驢留下一隻睡虎至今遺害方來不免¶叫冤叫苦惡名流布滿塵寰誰信今朝殃及我」
#+END_VERSE
¶

** 雲門大師讚¶

#+BEGIN_VERSE
「　一拶腳便折一問頭便低到處隨波逐浪嘗時指東¶話西拋乾屎橛熏天觸地牽𨍏轢鑽透骨穿皮刮餿¶茶祭鬼謗露柱生兒忙叱僧堂反顧閑將佛殿倒騎¶一味脫空捏怪全無展事投機待得香林果熟早見¶靈樹花飛休誇氣宇如王大滅祖欺宗定是伊」
#+END_VERSE
¶

** 雪竇明覺顯禪師讚¶

#+BEGIN_VERSE
「　面目儼然漫道往者不可問風規壁立孰云來者猶¶可追大韶陽門戶別北塔鉤錐魚龍盡陷佛祖平欺¶禪子訝中眉垂太湖三萬六千頃月在波心說向誰」
#+END_VERSE
¶

** 徑山大慧杲禪師讚¶

#+BEGIN_VERSE
「　開虛空口掉霹靂舌快便如風語語見血針砭膏肓¶掀翻途轍嫌圓悟忒殺禪多怪湛堂半邊鼻缺三尺¶竹篦攪叢林衲子至今無雪屈」
#+END_VERSE
¶

** 三峰漢月藏和尚讚¶

#+BEGIN_VERSE
「　乘願再來超群獨立起臨濟欲墜之綱宗得汾陽不¶傳之巴鼻攙旗奪鼓萬象心驚換卦抽爻森羅骨慄¶埽蕩者固是英雄建立者乃真豪傑遂使五燈寒焰¶復燦當時何啻大樹清陰重榮此日者哉」
#+END_VERSE
¶

** 靈巖退翁老和尚讚¶

#+BEGIN_VERSE
「　不用臨濟喝不行德山棒掃除從上葛藤蕩盡諸方¶伎倆歡喜時截南山之竹為筆莫寫其慈心惱怒時¶磨東海之波作墨難描其惡狀知他是聖是凡任汝¶為龍為象列下說法六成就杜撰長老未免眉攢演¶出臨機八要門過量英雄也須膽喪不居真際密施
<pb:KR6q0225_J_003-0753c>¶佛祖權衡不涉眾緣懸起人天牓樣道眼圓明底猶¶難睹其頂𩕳機心濃厚者豈易窺其背項不敢讚何¶敢毀不可親僅可望夫是之謂十坐大道場中興濟¶北宗底退翁老和尚」
#+END_VERSE
¶

** 董菴尼祇園禪師讚¶

#+BEGIN_VERSE
「　孤迥迥十方無壁峭巍巍四面無門拈弄一條白棒¶何妨到處稱尊截銕斬釘乃宗師本分平高就下非¶識者疇論是亦所謂金粟之子天童之孫也耶」
#+END_VERSE
¶

** 天台尼自覺禪師讚¶

#+BEGIN_VERSE
「　華頂風高石橋水冷師住其間足不越閫垂三十年¶大作佛事月燭慧燈星排道樹不學小乘法有愛憎¶街頭示滅遍界分身我未識師夙聞令範曷志瞻依¶聊為述讚」
#+END_VERSE
¶

** 玅湛尼寶持總禪師讚¶

#+BEGIN_VERSE
「　不居煩惱窟不坐解脫阬外不求諸聖內不負己靈¶似香象渡河能超兔跡如金翅擘海直取龍吞精嚴¶自肯勇敢誰倫佩靈山正印總無著孤軍掃蕩煙雲¶清宇宙木人同享太平春」
#+END_VERSE
¶

** 伏獅尼義恭珂禪師讚¶

#+BEGIN_VERSE
「　靈利直是靈利撇脫果然撇脫東山水上勘破諸佛¶出身生緣略同伏師室中點定衲僧正眼立地迥別¶鶯啼燕語迦葉不聞聞草長花繁世尊不說說嫌他¶窮伎倆細切嶺頭雲討甚閒工夫薄披潭底月別別¶從前知己反為讎此日憑誰表清絕」
#+END_VERSE
¶

** 寒山尼元明老師壽像讚¶

#+BEGIN_VERSE
「　一片寒山沉巨浸吾師隱處茆庵靜從來清亦畏人¶知方寸中潛修戒定其處已也安必慮危其與人也¶久而能敬是真無愧古人而可垂裕後進者也」
#+END_VERSE
¶

** 靈瑞尼宗遠老師壽像讚¶

#+BEGIN_VERSE
「　念佛念法信己信人圓修福慧等視冤親要觀音傾
<pb:KR6q0225_J_003-0754a>¶心鬥樣與摩耶交臂稱鄰識得無依佛母自然慧命¶長新」
#+END_VERSE
¶

** 自題¶

#+BEGIN_VERSE
「　白紙一幅黑筆幾叉亦非男亦非女貌從何得不是¶神不是鬼變個甚麼無語則口邊堆醭有見則眼裏¶添花閒笑灌谿多莽鹵錯呼臨濟作爺爺」
#+END_VERSE
¶

#+BEGIN_VERSE
「　口快如風性急如火罔辨親疏那知人我鋒稜上用¶不停機電光中兆分其五休誇一棒成龍謾說三玄¶陷虎豈不聞玄沙有言兮大丈夫先天為心祖」
#+END_VERSE
¶

#+BEGIN_VERSE
「　兔角杖挑明月龜毛繩繫清風不是神通玅用阿誰¶敢問渠儂」
#+END_VERSE
¶

#+BEGIN_VERSE
「　白石磊磊青松落落勘破形骸深藏頭角笑他流水¶空忙聽彼浮雲自薄固知耕也餒在其中孰信回也¶不改其樂」
#+END_VERSE
¶

#+BEGIN_VERSE
「　洞庭山高不露頂太湖水深不濕腳下載清風付與¶誰祖師心印齊拋卻」
#+END_VERSE
¶

#+BEGIN_VERSE
「　覿面兩無言臨機一著先金針穿白月石火迸青天¶笑倒唯心佛掀翻得肉禪近來貧更甚有問只空拳」
#+END_VERSE
¶
¶
靈瑞禪師嵒華集卷第三(終)
<pb:KR6q0225_J_003-0754b>¶

