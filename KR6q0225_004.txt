#-*- mode: mandoku-view; -*-
#+DATE: 2015-08-30 21:48:11.086646
#+TITLE: 靈瑞禪師嵒華集
#+PROPERTY: CBETA_ID J35nB339
#+PROPERTY: ID KR6q0225
#+PROPERTY: SOURCE Jiaxing Canon Vol. 35, No. B339
#+PROPERTY: VOL 35
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0225_J_004-0754b> 
#+PROPERTY: JUAN 4

 靈瑞禪師嵒華集卷第四¶
學人振渶等錄¶

偈頌
春日懷古¶

#+BEGIN_VERSE
「　門外春將半桃花帶雨紅靈雲猶未瞥笑殺嶺頭風¶(靈雲)
#+END_VERSE
」¶

#+BEGIN_VERSE
「　門外春將半脩篁長嫩枝清風時擊著若個解忘知¶(香巖)
#+END_VERSE
」¶

#+BEGIN_VERSE
「　門外春將半全心似死灰好花無剩影百鳥未曾來¶(牛頭)
#+END_VERSE
」¶

#+BEGIN_VERSE
「　門外春將半懸絲釣淥波金鱗卒難遇明月自高歌¶(船子)
#+END_VERSE
」¶

#+BEGIN_VERSE
「　門外春將半茶芽滿焙香近無人嗅著趙老謾顛狂¶(趙州)
#+END_VERSE
」¶

#+BEGIN_VERSE
「　門外春將半幽林采藥行一莖全殺活妙德強惺惺¶(文殊)
#+END_VERSE
」¶

#+BEGIN_VERSE
「　門外春將半漁舟別浦多數聲款乃裏淹殺備頭阤¶(玄沙)
#+END_VERSE
」¶

#+BEGIN_VERSE
「　門外春將半孤峰草漸長善財無覓處煙水正茫茫¶(善財)
#+END_VERSE
」¶

#+BEGIN_VERSE
「　門外春將半窗前埜鹿行今朝不著便一箭付三平¶(石鞏)
#+END_VERSE
」¶

#+BEGIN_VERSE
「　門外春將半黃鸝口更多觀音秪這是游子意如何¶(普門)
#+END_VERSE
」¶

披雲臺頌¶

#+BEGIN_VERSE
「　三間茆屋傍雲山雲自高飛山自閒門外石頭行路¶滑無人得到翠微間
#+END_VERSE
」¶

#+BEGIN_VERSE
「　枯木花開劫外春破顏得旨更何人翻然直入千峰¶去惆悵孤雲埜鶴身
#+END_VERSE
」¶

#+BEGIN_VERSE
「　蕭蕭竹色滿軒清月到方池分外明收拾耳門將眼¶聽忽然捉敗枕頭聲
#+END_VERSE
」
<pb:KR6q0225_J_004-0754c>¶

#+BEGIN_VERSE
「　百鳥不來花自紅今年窮勝去年窮一從不食空王¶俸坐斷他家下載風
#+END_VERSE
」¶

#+BEGIN_VERSE
「　今古英雄互戰攻電光石火不相容爭知物外金仙¶子萬象森羅一體中
#+END_VERSE
」¶

#+BEGIN_VERSE
「　虛堂晏坐看峰頭萬派無聲水逆流斷臂安心太多¶事不如日用信緣休
#+END_VERSE
」¶

#+BEGIN_VERSE
「　花香鳥語別峰前妙德空生何處邊解得虛空無相¶貌隨他器量自方圓
#+END_VERSE
」¶

#+BEGIN_VERSE
「　吾欲休時無可休穿衣喫飯信悠悠好言謹白參玄¶客莫待他年怨白頭
#+END_VERSE
」¶

#+BEGIN_VERSE
「　身作舟航據要津皮膚脫盡露全真多年滯貨無人¶顧杓水澆開面目新
#+END_VERSE
」¶

#+BEGIN_VERSE
「　倒握烏藤膽氣麤此間無口說工夫都來一棒從分¶辨透得龍門豈是魚
#+END_VERSE
」¶

再和前韻¶

#+BEGIN_VERSE
「　一簣功成萬仞山面皮翻轉莫偷閒英雄頭白只彈¶指幾個名高佛祖間
#+END_VERSE
」¶

#+BEGIN_VERSE
「　肩橫楖栗愛穿雲踏破芒鞋不遇人堪笑空生貪晏¶坐雨花堆裏喪全身
#+END_VERSE
」¶

#+BEGIN_VERSE
「　大鵬出海便飛騰下視塵寰雙眼明直取龍吞甚標¶格啾啾虫鳥汝猶聲
#+END_VERSE
」¶

#+BEGIN_VERSE
「　烈燄花飛雪片紅廓然無聖好能窮可憐闔國無人¶識揚子江心一葦風
#+END_VERSE
」¶

#+BEGIN_VERSE
「　彼自無瘡勿用攻分皮分髓累衰容那知三拜相傳¶印不在金襴一襲中
#+END_VERSE
」¶

#+BEGIN_VERSE
「　薦取老僧百草頭明明賺殺好禪流天寒霜雪和根¶倒丈六金身笑未休
#+END_VERSE
」¶

#+BEGIN_VERSE
「　坐臥游行太古前蒼茫一望絕中邊問心求法無人¶到月在清波獨自圓
#+END_VERSE
」¶

#+BEGIN_VERSE
「　綠樹成陰春已休晝長山舍事悠悠茶芽離焙忽穿
<pb:KR6q0225_J_004-0755a>¶鼻筍角帶泥爭出頭
#+END_VERSE
」¶

#+BEGIN_VERSE
「　年來活計付兒孫澹泊身心慣率真一曲東山行水¶上雲門聲調越光新
#+END_VERSE
」¶

#+BEGIN_VERSE
「　爪牙觸著莫嫌麤臨敵依違不丈夫及盡凡心無別¶解放生原是釣來魚
#+END_VERSE
」¶

蜜蜂頌¶

#+BEGIN_VERSE
「　勘遍諸方得意時競將同調喚來歸無餘聲色呈君¶也花藥欄邊自在飛
#+END_VERSE
」¶

#+BEGIN_VERSE
「　逢人便劄遶天涯苦屈無從一叩衙莫怪巡官偏杜¶撰針鋒要驗當行家
#+END_VERSE
」¶

#+BEGIN_VERSE
「　工夫及盡蜜成時萬別千差永棄離金網縵縵猶是¶難漫云無事即寬脾
#+END_VERSE
」¶

#+BEGIN_VERSE
「　同門出入各風光為眾忙如為己忙不立一塵家國¶盛從前勳業悔承當
#+END_VERSE
」¶

#+BEGIN_VERSE
「　不貪寶惜戀枯桐個個臨機善變通堪笑眼中添翳¶者忙忙空裏覓花紅
#+END_VERSE
」¶

爆竹頌¶

#+BEGIN_VERSE
「　怪得名喧宇宙中慣將一喝振玄風果知響逐聲來¶也不必窮年費苦工
#+END_VERSE
」¶

#+BEGIN_VERSE
「　收放同時放較危要通一線驀頭錐奮然爆著虛空¶碎閃電光中霹靂追
#+END_VERSE
」¶

#+BEGIN_VERSE
「　金圈拋出自音王儘有其人瞌睡忙誰是見煙須辨¶火色聲頭上立承當
#+END_VERSE
」¶

#+BEGIN_VERSE
「　大小隨緣任去留正當轟烈得心休買來輸與他人¶放本色金錢肯浪酬
#+END_VERSE
」¶

#+BEGIN_VERSE
「　嚇人嚇鬼有多方拍手呵呵笑一場勘破恁般關捩¶子裝聾作啞又何妨
#+END_VERSE
」¶

折梅供佛¶

#+BEGIN_VERSE
「　玉顏銕骨老冰霜眾壑無人獨自芳折得寒香隨手¶至真堪供養法中王
#+END_VERSE
」
<pb:KR6q0225_J_004-0755b>¶

自贈¶

#+BEGIN_VERSE
「　住山歲月總不記但見四山青又黃博飯栽田爭如¶我說禪浩浩讓諸方
#+END_VERSE
」¶

閒遊古寺¶

#+BEGIN_VERSE
「　古廟香爐冷不禁落花芳草伴啼鶯象王鼻孔無尋¶處迦葉低頭問世尊
#+END_VERSE
」¶

#+BEGIN_VERSE
「　翠竹蒼松夾路生得閒領鶴自經行夕陽西下水東¶去獨立不聞人語聲
#+END_VERSE
」¶

秋日舟中偶拈¶

#+BEGIN_VERSE
「　秋老芙容濯露鮮謝家人不在漁船閒將新月垂秋¶水釣得金鱗即便還
#+END_VERSE
」¶

還山渡湖¶

#+BEGIN_VERSE
「　舞棹呈橈泛水雲鷺鶿飛入蓼花汀天然一色難分¶別孤負身心百不靈
#+END_VERSE
」¶

#+BEGIN_VERSE
「　萬頃湖光接遠空片帆搖曳破秋風漁歌一曲無人¶會蘆葉紛紛對蓼紅
#+END_VERSE
」¶

#+BEGIN_VERSE
「　亂雲堆裏數峰高曳履經行不憚勞記得去年當此¶際石床趺坐聽松濤
#+END_VERSE
」¶

歸山自嘲¶

#+BEGIN_VERSE
「　妙峰孤頂無行路到者全心當下灰堪笑白雲無定¶止被風吹去又吹來
#+END_VERSE
」¶

和劭監院師四偈¶

#+BEGIN_VERSE
「　嬴得楊岐第一籌更無閒事著胸頭人間甲子都忘¶卻片葉落知天下秋
#+END_VERSE
」¶

#+BEGIN_VERSE
「　嬴得楊岐第一籌妙峰孤頂日悠悠善財無處尋蹤¶跡煙水茫茫向外求
#+END_VERSE
」¶

#+BEGIN_VERSE
「　嬴得楊岐第一籌門椎拍板賣風流宮商角徵非音¶韻萬象森羅盡點頭
#+END_VERSE
」¶

#+BEGIN_VERSE
「　嬴得楊岐第一籌無端打入水牯牛斜陽芳草忘拘¶束始信渠儂得自由
#+END_VERSE
」
<pb:KR6q0225_J_004-0755c>¶

月夜閒行¶

#+BEGIN_VERSE
「　門外峰巒列翠鬟昏鴉隊隊帶聲還微風吹落浮雲¶片月色如銀萬境閑
#+END_VERSE
」¶

#+BEGIN_VERSE
「　秋江如練浸長天萬籟無聲月正圓好景不須他處¶覓清光只在指頭邊
#+END_VERSE
」¶

#+BEGIN_VERSE
「　靈光獨耀迥無鄰大地山河絕點塵若謂南泉超物¶外馬師賺殺幾多人
#+END_VERSE
」¶

#+BEGIN_VERSE
「　夢中曾說悟圓通剔起雙眉月正濃長嘯一聲驚宇¶宙有誰同上最高峰
#+END_VERSE
」¶

#+BEGIN_VERSE
「　芒鞋竹杖破蒼苔瀟灑胸襟向月開萬里無雲天一¶色好山如畫疊成堆
#+END_VERSE
」¶

小池¶

#+BEGIN_VERSE
「　小池秋冷碧涵空夜靜游魚未見蹤死水不堪藏妙¶用波興一滴是真龍
#+END_VERSE
」¶

因雨示眾¶

#+BEGIN_VERSE
「　點點不落別處今古衲僧罔措大士慣用眼聽許伊¶有個入路雖然有個入路要且未有出身但莫循聲¶流轉何妨只用耳根
#+END_VERSE
」¶

雨滋庭草村鬧池蛙藉萬象以常談省山僧之為說¶

#+BEGIN_VERSE
「　苦雨連朝春草滋更添蛙鼓鬧平池人來不下禪床¶接免得渾身帶水泥
#+END_VERSE
」¶

秋風¶

#+BEGIN_VERSE
「　柳葉蕭條梧葉殘秋風一夜滿長安沒絃琴苦知音¶寡流水高山不用彈
#+END_VERSE
」¶

即景偶拈¶

#+BEGIN_VERSE
「　洞庭高卓壓群峰宇宙寥寥上下空風月一湖平似¶掌玉盤捧出碧芙容
#+END_VERSE
」¶

#+BEGIN_VERSE
「　湖光湛湛月如銀一片心花露印文勘破威音聲色¶外任他飛躍自紛紜
#+END_VERSE
」
<pb:KR6q0225_J_004-0756a>¶

冬日舟行¶

#+BEGIN_VERSE
「　雪覆蘆花欲暮天一江風色正堪憐螭文萬派難區¶別重鼓蘭橈泛銕船
#+END_VERSE
」¶

雪¶

#+BEGIN_VERSE
「　蓋覆乾坤同一色不知將底辨群機忽然枯木春風¶轉遍界瓊葩燦玉枝
#+END_VERSE
」¶

雪夜示眾¶

#+BEGIN_VERSE
「　吞卻山河不是塵太平時代自由身一華五葉香何¶極漫道庭無立雪人
#+END_VERSE
」¶

除夜小參¶

#+BEGIN_VERSE
「　歲盡年窮會也麼道人豐儉秪隨家北禪苦把耕牛¶宰奪角爭蹄亂若麻
#+END_VERSE
」¶

#+BEGIN_VERSE
「　歲盡年窮會也麼團圞仝喫趙州茶幾多臨渴重穿¶井伎倆雖高也大差
#+END_VERSE
」¶

#+BEGIN_VERSE
「　歲盡年窮會也麼現成公案絕周遮當機若有仙阤¶客拈起靈山舊日花
#+END_VERSE
」¶

#+BEGIN_VERSE
「　歲盡年窮會也麼身心歇處即歸家堪憐不猒馳求¶者途路之遶枉怨嗟
#+END_VERSE
」¶

歲朝示眾¶

#+BEGIN_VERSE
「　鐘聲披起鬱多羅借得婆衫卻拜婆賓主歷然同一¶室今朝昨日不爭多
#+END_VERSE
」¶

#+BEGIN_VERSE
「　鐘聲披起鬱多羅沉水煙騰卍字爐三世如來同鼻¶孔等閒一一盡穿過
#+END_VERSE
」¶

#+BEGIN_VERSE
「　鐘聲披起鬱多羅貧到無錐意氣多佛祖位卑留不¶得聲光嬴得遍娑婆
#+END_VERSE
」¶

#+BEGIN_VERSE
「　鐘聲披起鬱多羅也學諸方念佛阤莫把遙天支遁¶鶴等閒喚作右軍鵝
#+END_VERSE
」¶

梅¶

#+BEGIN_VERSE
「　獨立冰霜外長愁風雨中素心曾不改秪合對蒼松
#+END_VERSE
」¶

探梅
<pb:KR6q0225_J_004-0756b>¶

#+BEGIN_VERSE
「　山前一片白雲橫七十峰頭次第登看到色空香不¶住故宜相對坐禪僧
#+END_VERSE
」¶

#+BEGIN_VERSE
「　數點梅花冷結愁芒鞋踏遍小溪幽埜人不辨香來¶處風起山中雪滿頭
#+END_VERSE
」¶

映水梅¶

#+BEGIN_VERSE
「　一枝冷艷占春先瘦影橫斜墮水邊桃李只誇顏色¶好清香難及藐姑仙
#+END_VERSE
」¶

庭前牡丹¶

#+BEGIN_VERSE
「　庭前花發牡丹紅指出分明似夢中一段色香誰辨¶取秪堪惆悵倚東風
#+END_VERSE
」¶

蘭¶

#+BEGIN_VERSE
「　風灑幽蘭日影長清心不語見慈祥知君獨抱馨香¶德空谷無人也自芳
#+END_VERSE
」¶

數珠偈¶

#+BEGIN_VERSE
「　信手拈來顆顆圓觀音彌勒聽敷宣驀朝掐斷繩頭¶也始覺從前一串穿
#+END_VERSE
」¶

誦法華經有感¶

#+BEGIN_VERSE
「　楊花摘得燄爐紅宇宙掀翻兩眼空放去白牛無影¶象且攜羊鹿慰兒童
#+END_VERSE
」¶

王夫人製彩絨牡丹甚精示以二偈¶

#+BEGIN_VERSE
「　金鍼玉線奪天工葉葉花花總不同識得根源歸自¶己全從掌握起春風
#+END_VERSE
」¶

#+BEGIN_VERSE
「　春隨刀剪奪天工深綠叢中一點紅莫謂芳菲都不¶艷色香盡處是真空
#+END_VERSE
」¶

絨荷花示正平¶

#+BEGIN_VERSE
「　不染淤泥不帶空卻從指爪露真容法王何必輕拈¶出解笑方堪繼祖風
#+END_VERSE
」¶

頌古德語¶

#+BEGIN_VERSE
「　風作何色雨從何來不消彈指樓閣門開自有一雙¶窮相手未曾容易舞三臺
#+END_VERSE
」
<pb:KR6q0225_J_004-0756c>¶

#+BEGIN_VERSE
「　雨從何來風作何色人定花香水落石出此時若不¶究根源真待當來問彌勒
#+END_VERSE
」¶

風起拈示禪者¶

#+BEGIN_VERSE
「　簸土揚塵山岳搖不留蹤跡示全超大鵬養就圖南¶翼借爾須臾萬里遙
#+END_VERSE
」¶

#+BEGIN_VERSE
「　排雲鼓浪正飛揚御世無心應萬方玉殿深深留不¶住松聲澗響共迴翔
#+END_VERSE
」¶

示禪者¶

#+BEGIN_VERSE
「　拈出紅爐燄裏毛玄關燒盡樹高標等閒跳上虛空¶背萬象平驚膽氣毫
#+END_VERSE
」¶

示月禪人¶

#+BEGIN_VERSE
「　赤手擒來潭底月清光落落照坤維世人有眼還同¶瞎須是深雲道者知
#+END_VERSE
」¶

示澄道者¶

#+BEGIN_VERSE
「　虛堂冷坐對杉松玉柱峰高翠滴濃有口秪堪長掛¶壁免教華雨墮寒空
#+END_VERSE
」¶

可仁道者住庵示之¶

#+BEGIN_VERSE
「　小小茆菴含法界善財何必向南參拈香擇火真三¶昧瞥爾情生便不堪
#+END_VERSE
」¶

慧安禪德請開示留贈¶

#+BEGIN_VERSE
「　偶來江上一停舟謝汝殷勤為款留莫怪山僧無指¶示見人問訊即低頭
#+END_VERSE
」¶

示亮道者¶

#+BEGIN_VERSE
「　茫茫三界原無法道者如何更覓心山徑寒風凋敗¶葉草鞋步步踏黃金
#+END_VERSE
」¶

示采禪人¶

#+BEGIN_VERSE
「　草鞋踏遍法身中不立孤危道絕功昨夜雲門提正¶令樹頭葉葉露金風
#+END_VERSE
」¶

秋月示雲林道人二偈¶

#+BEGIN_VERSE
「　拈出威音心裡月炤開生佛未分前渠儂面目知何
<pb:KR6q0225_J_004-0757a>¶似籬落霜高菊正鮮
#+END_VERSE
」¶

#+BEGIN_VERSE
「　歇得身心勿外求縱橫十字絕周由饒伊別有縵天¶網透過牢關也合休
#+END_VERSE
」¶

示蓮生大德¶

#+BEGIN_VERSE
「　心直無虛是道場面門瞋喜絕囊藏意根若使重遮¶護長劫迢迢滯異鄉
#+END_VERSE
」¶

贈喻中禪師¶

#+BEGIN_VERSE
「　胸襟磊落氣安閒曾踏他家向上關萬象森羅齊喝¶彩清風嬴得遍塵寰
#+END_VERSE
」¶

雜偈
山居雜偈¶

#+BEGIN_VERSE
「　白雲夜半正明青山天曉不露但秪閒坐困眠管甚¶有過無過
#+END_VERSE
」¶

#+BEGIN_VERSE
「　雲過松濤瀉碧雨餘柳帶垂青好景無人顧著飛來¶獨許幽禽
#+END_VERSE
」¶

水月頌¶

#+BEGIN_VERSE
「　山僧口裏無舌解道虛空是橛可憐伎死禪和秪管¶水中撈月
#+END_VERSE
」¶

示閨人參禪¶

#+BEGIN_VERSE
「　玉女夜拋梭織錦於西舍製就未生圖清光冷相射
#+END_VERSE
」¶

圓脩道者有省示之¶

#+BEGIN_VERSE
「　心是根兮法是塵兩頭拈卻未為真忽然一捏百雜¶碎始信昔人非昔人
#+END_VERSE
」¶

勉無聞道者¶

#+BEGIN_VERSE
「　生來腳底無羈絆雲月谿山到處看今日缽盂添個¶柄新鮮不似舊時安
#+END_VERSE
」¶

示智徹道人課佛¶

#+BEGIN_VERSE
「　念佛終期念自心莫將知見妄疏親但能淨穢雙忘¶卻敢保花臺決定生
#+END_VERSE
」¶

示炤道者¶

#+BEGIN_VERSE
「　佛祖牢關一擊開百千三昧總嬴來逢人若肯呈牙
<pb:KR6q0225_J_004-0757b>¶爪敵勝驚群不可陪
#+END_VERSE
」¶

示隨侍諸子¶

#+BEGIN_VERSE
「　湖上島橫青玉案雲中塔鎖白銀幢威音一幅全生¶面不為群機有覆藏
#+END_VERSE
」¶

讀龐居士語錄¶

#+BEGIN_VERSE
「　靈炤人貧智短龐公年老心孤蕩盡家私無賴百草¶頭邊亂屙
#+END_VERSE
」¶

閱子韶無著機緣¶

#+BEGIN_VERSE
「　無著餈邊綴腳子韶蛙口翻身兩個一般病痛知他¶誰淺誰深
#+END_VERSE
」¶

山居即事¶

#+BEGIN_VERSE
「　松花香飯剛個飽荷葉碎衣勞再拴斗大茆庵傍溪¶住不知是馬是驢年
#+END_VERSE
」¶

春日¶

#+BEGIN_VERSE
「　筍蕨春肥香到齒竹梧晝靜冷侵衣長安冠蓋日相¶索爭及山家無是非
#+END_VERSE
」¶

別洞庭舊隱¶

#+BEGIN_VERSE
「　自攜瓢笠下雲岑彼此無言意甚深分付洞庭峰頂¶月清光留取照同心
#+END_VERSE
」¶

送禪者¶

#+BEGIN_VERSE
「　道人思欲南游好將拄杖牢收出門莫貪快便蒼苔¶路滑如油
#+END_VERSE
」¶

無題三首¶

#+BEGIN_VERSE
「　不食空王俸塵塵得自由雖無三昧力一飽便知休
#+END_VERSE
」¶

#+BEGIN_VERSE
「　會即恁麼來不會恁麼去金圈與栗蓬是甚閒家具
#+END_VERSE
」¶

#+BEGIN_VERSE
「　喝散一溪雲喚回千嶂月萬象各呈形誰能更饒舌
#+END_VERSE
」¶
¶
¶
¶
靈瑞禪師嵒華集卷第四(終)
<pb:KR6q0225_J_004-0757c>¶

